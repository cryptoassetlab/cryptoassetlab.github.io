---
layout: post
comments: false
title: "Prima conferenza del Crypto Asset Lab"
subtitle: "Presentazione del Crypto Asset Lab e delle sue attività"
date: 12 June 2019
author: Staff

published: true
---

Si è tenuto il 5 giugno la conferenza di presentazione del *Crypto Asset Lab* (*CAL*),
iniziativa di ricerca congiunta sul tema dei crypto asset tra
l’[Università degli Studi di Milano-Bicocca](https://www.unimib.it/) e
il [Digital Gold Institute](https://dgi.io/).

**Arturo Patarnello**, direttore del *[Dipartimento di Scienze Economico-Aziendali e Diritto per l'Economia](https://www.diseade.unimib.it)*, ha aperto i lavori con il saluto istituzionale
dell'Università di Milano-Bicocca.

**Ferdinando Ametrano**, direttore scientifico del Lab, ne ha presentato i criteri di ispirazione ed orientamento: già dal nome è il fenomeno crypto assets
ad emergere come opportunità di
investimento, innovazione *fintech* e sfida regolamentare, senza dimenticare
il potenziale dirompente nel futuro della moneta e della finanza. L'attenzione
alla tecnologia blockchain sottostante è importante specialmente per i processi di marcatura
temporale, ma non è accreditata di particolare significatività generale. Sono disponibili online le [slide del suo intervento]({{ site.baseurl }}/docs/20190605/01-Ametrano.pdf).

È stato poi il turno di **Francesca Mattassoglio**, ricercatore di Diritto dell’Economia dell'Università di Milano-Bicocca e membro della [faculty](/faculty/) del Crypto Asset Lab, che ha presentato la risposta del Lab alla
[consultazione di Consob](https://www.consob.it/documents/46180/46181/doc_disc_20190319.pdf/64251cef-d363-4442-9685-e9ff665323cf)
su “Le offerte iniziali e gli scambi di cripto-attività”. Sempre online anche le sue [slide]({{ site.baseurl }}/docs/20190605/02-Mattassoglio.pdf) oltre che il
[testo della risposta a Consob]({{ site.baseurl }}/docs/20190605/Risposta-Consob.pdf).

**Gianfranco Forte**, ricercatore di Economia degli Intermediari Finanziari dell'Università di Milano-Bicocca e membro della [faculty](/faculty/) del Crypto Asset Lab, ha presentato i crypto asset dal punto di vista degli investimenti, proponendo gli orientamenti e i criteri dell'osservatorio per la creazione di un indice rappresentativo di investimenti nel settore. Qui le [slide dell'intervento]({{ site.baseurl }}/docs/20190605/03-Forte.pdf).

Ha chiuso la serie di presentazioni dei membri della [faculty](/faculty/) del Lab
**Paolo Mazzocchi**, del Digital Gold Institute,
che ha presentato le applicazioni non monetarie della blockchain. Mazzocchi si è focalizzato sulle potenzialità della marcatura temporale (c.d. timestamping), la sua standardizzazione tramite il protocollo [Opentimestamps](https://opentimestamps.org/) ed ha sottolineato
la crucialità dell'incarico affidato ad AGID per definire i criteri di applicazione del
decreto legislativo che ha recentemente affermato il valore legale della marcatura temporale su blockchain. Anche del suo intervento sono disponibili le [slide]({{ site.baseurl }}/docs/20190605/04-Mazzocchi.pdf).

A seguire si è tenuta una tavola rotonda coordinata da **Paola Bongini** (professore ordinario di Economia degli Intermediari Finanziari presso l'Università di Milano-Bicocca e membro della [faculty](/faculty/) del Lab) che ha visto gli interventi di **Antonella Sciarrone Alibrandi** (prorettore dell'Università Cattolica del Sacro Cuore) e **Paolo Gianturco** (Senior Partner, Business Operations e FinTech Leader di Deloitte Italia), entrambi membri dell'Advisory Board del Lab, su fintech e risposta alla consultazione Consob, nonché gli interventi di **Paolo Cherubini** (prorettore vicario dell'Università di Milano-Bicocca) e **Matteo Bertazzo** (project manager e responsabile Digital Education di CINECA) sulla notarizzazione
dei certificati di laurea su blockchain.

Alla fine dei lavori si è giunti con un vivace dibattito caratterizzato dalle domande
del pubblico, proseguito senza soluzione di continuità durante il conclusivo aperitivo
conviviale. L'impressione è stata che alla conferenza fossero presenti la maggioranza degli attori italiani
provenienti da quel mondo accademico, istituzionale ed industriale attento ed interessato al fenomeno crypto asset.

Visto il successo dell'iniziativa, diamo già appuntamento a giugno 2020 per la seconda edizione della conferenza, quando si potranno anche tirare le somme del primo anno di attività del Lab.
