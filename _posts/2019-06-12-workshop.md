---
layout: post
comments: false
title: "Crypto Asset tra tecnologia e tentativi di regolazione"
subtitle: "Presentazione del Crypto Asset Lab e delle sue attività"
date: 12 June 2019
author: Staff

published: false
---

Si è tenuto il 5 giugno il workshop di presentazione del *Crypto Asset Lab* (*CAL*),
iniziativa di ricerca congiunta sul tema dei crypto-asset tra
l’[*Università degli Studi di Milano-Bicocca*](https://www.unimib.it/) e
il *[Digital Gold Institute](http://dgi.io/)*.

**Arturo Patarnello**, direttore del *Dipartimento di Scienze Economico-Aziendali e Diritto per l'Economia*, ha aperto i lavori con il suo saluto istituzionale.

**Ferdinando Ametrano**, *direttore scientifico* del Lab, ne ha presentato i criteri di ispirazione ed orientamento: già dal nome è il fenomeno crypto-assets
ad emergere come opportunità di
investimento, innovazione *fintech* e sfida regolamentare, senza dimenticare
il potenziale dirompente nel futuro della moneta e della finanza. L'attenzione dovuta
alla tecnologia blockchain sottostante è importante specialmente per i processi di marcatura
temporale, ma non è accreditata di particolare significatività generale. Sono disponibili online le [slide del suo intervento]({{ site.baseurl }}/docs/2019-06-05/01-Ametrano.pdf).

È stato poi il turno di **Francesca Mattassoglio**, *Ricercatore di Diritto dell’Economia* dell'*Università di Milano-Bicocca* e membro della [faculty](/faculty/) del Crypto Asset Lab, che ha presentato la risposta del Lab alla consultazione di Consob
su “Le offerte iniziali e gli scambi di cripto-attività”. Sempre online anche le sue [slide]({{ site.baseurl }}/docs/2019-06-05/02-Mattassoglio.pdf) oltre che il
[testo della risposta a Consob]({{ site.baseurl }}/docs/2019-06-05/Risposta-Consob.pdf).

**Gianfranco Forte**, *Ricercatore di Economia degli Intermediari Finanziari* dell'*Università di Milano-Bicocca* e membro della [faculty](/faculty/) del Crypto Asset Lab, ha presentato i crypto-asset dal punto di vista degli investimenti, proponendo gli orientamenti e i criteri dell'osservatorio per la creazione di un indice rappresentativo di investimenti nel settore. Qui le ([slide dell'intervento]({{ site.baseurl }}/docs/2019-06-05/03-Forte.pdf).

Ha chiuso la serie di presentazioni dei membri della [faculty](/faculty/) del Crypto Asset Lab **Paolo Mazzocchi**, del *Digital Gold Institute*,
che ha presentato le applicazioni non monetarie della blockchain, focalizzandosi sulle potenzialità della marcatura temporale su Blockchain (c.d. timestamping) e della sua standardizzazione tramite il protocollo *Opentimestamps*. Anche del suo intervento sono disponibili le [slide]({{ site.baseurl }}/docs/2019-06-05/04-Mazzocchi.pdf).

A seguire si è tenuta una tavola rotonda coordinata da **Paola Bongini** (*Professore Ordinario di Economia degli Intermediari Finanziari* presso l'*Università di Milano-Bicocca* e membro della [faculty](/faculty/) del Crypto Asset Lab) che ha visto gli interventi di **Antonella Sciarrone Alibrandi** (*Prorettore* dell'*Università Cattolica del Sacro Cuore*) e **Paolo Gianturco** (*Senior Partner* e *Business Operations e FinTech Leader* di *Deloitte Italia*), entrambi membri dell'[Advisory Board](/advisory-board/) del Crypto Asset Lab, nonché gli intrevnti di **Paolo Cherubini** (*Prorettore Vicario* dell'*Università di Milano-Bicocca*) e **Matteo Bertazzo** (*Project Manager* e *Responsabile area Digital Education* di *CINECA*).

Alla fine dei lavori si è giunti con un vivace dibattito caratterizzato dalle domande
del pubblico, che è proseguito senza soluzione di continuità all'aperitivo conclusivo.

A breve sarà disponibule il video del workshop per chi non ha potuto essere presente. L'appuntamento è per giugno 2020, quando si potranno tirare le somme del primo anno di attività del Lab.
