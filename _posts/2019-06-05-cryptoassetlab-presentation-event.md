---
layout: post
comments: false
title: "Crypto Asset tra tecnologia e tentativi di regolazione"
subtitle: "Comunicato stampa dell'evento di presentazione del Lab"
date: 05 June 2019
author: La Faculty

published: false
---

Si è tenuto ieri l'evento di presentazione del *Crypto Asset Lab* (*CAL*), un'iniziativa congiunta tra l’[*Università degli Studi di Milano-Bicocca*](https://www.unimib.it/) e il *[Digital Gold Institute](http://dgi.io/)*, un luogo di incontro tra accademia, industria e regolatori.

A valle dei saluti istituzionali tenuti da direttore del dipartimento **Arturo Patarnello**, l'evento è stato caratterizzato dagli interventi dei membri della faculty del lab.

**Ferdinando Ametrano**, *Executive Director*, *Digital Gold Institute* e *Direttore scientifico del lab*, ha presentato il lab e gli obiettivi che si pone di raggiungere nei prossimi mesi di attività. ([slide intervento]({{ site.baseurl }}/docs/2019-06-05/01-CryptoAssetLab_Ametrano.pdf))

Successivamente è stato il turno di **Francesca Mattassoglio**, *Ricercatore di Diritto dell’Economia*, *Università di Milano-Bicocca* e *membro della faculty del lab*, che ha presentato la risposta del Crypto Asset Lab alla consultazione di Consob su “Le offerte iniziali e gli scambi di cripto-attività”. ([slide intervento]({{ site.baseurl }}/docs/2019-06-05/02-CryptoAssetLab_Mattassoglio.pdf))

**Gianfranco Forte**, *Ricercatore di Economia degli Intermediari Finanziari*, *Università di Milano-Bicocca* e *membro della faculty del lab*, ha presentato il mondo dei crypto-asset dal punto di vista degli investimenti, proponendo gli orientamenti e i criteri dell'osservatorio per la creazione di un indice rappresentativo di investimenti in crypto asset. ([slide intervento]({{ site.baseurl }}/docs/2019-06-05/03-CryptoAssetLab_Forte.pdf))

A chiudere la fase delle presentazioni è stato **Paolo Mazzocchi**, *Digital Gold Institute* e *membro della faculty del lab*, che ha presentato le applicazioni non monetarie della blockchain, focalizzandosi sulle pontenzialità della marcatura temporale su Blockchain (c.d. timestamping) e della sua standardizzazione tramite il protocollo *Opentimestamps*. ([slide intervento]({{ site.baseurl }}/docs/2019-06-05/04-CryptoAssetLab_Mazzocchi.pdf))

A seguire si è tenuta una tavola rotonda coordinata da **Paola Bongini** (*Professore Ordinario di Economia degli Intermediari Finanziari*, *Università di Milano-Bicocca* e *membro della faculty del lab*) che ha visto la presenza di **Antonella Sciarrone Alibrandi** (*Prorettore*, *Università Cattolica del Sacro Cuore*) e **Paolo Gianturco** (*Senior Partner*, *Business Operations e FinTech Leader*, *Deloitte Italia*) dell'[Advisory Board](/advisory-board/) del Crypto Asset Lab e **Paolo Cherubini** (Prorettore Vicario, Università di Milano-Bicocca) e **Matteo Bertazzo** (Project Manager, Responsabile area Digital Education, CINECA).

Si ringraziano tutti i presenti all'evento per la grande partecipazione e gli spunti di discussioni portati durante il dibattito.

